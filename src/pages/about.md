---
layout: ../layouts/AboutLayout.astro
---

# Hakkımızda


##### Özgeçmiş
Avukat Yunus Emre Yaşar, 1990/Şanlıurfa doğumludur.  
Atatürk Üniversitesi Hukuk Fakültesi’nde hukuk eğitimi almıştır. 
Hukuk fakültesinden 2013 yılında mezun olmuştur.
2013-2014 yılında yaptığı avukatlık stajının ardından kurduğu hukuk bürosuyla 2014 yılından beri Şanlıurfa’da serbest avukatlık yapmaktadır.
2015 yılından itibaren Şanlıurfa Barosu CMK Servisinde aktif olarak görev almış, bir dönem Şanlıurfa Barosu Avukat Hakları Merkezinde sorumluluk üstlenmiştir.

Avukat Yunus Emre Yaşar, 2020 Yılından bu yana Uzman Arabuluculuk yapmaktadır.
İş Hukuku, Tüketici Hukuku, Enerji Hukuku, Banka ve Finans Hukuku, Sigorta Hukuku, Ticaret Hukuku alanlarda uzman olduğuna dair Adalet Bakanlığı Onaylı Sertifika eğitimlerini başarıyla tamamlamıştır.

Avukat Yunus Emre Yaşar, kurduğu avukatlık bürosuyla Ceza Hukuku, Tazminat Hukuku, Gayrimenkul Hukuku, İdare Hukuku ve Medeni Hukuk başta olmak üzere birçok hukuk alanında avukatlık faaliyeti yürütmektedir.

Avukat Yunus Emre Yaşar, 2014 yılından bu yana birçok defa Anayasa Mahkemesi’ne temel hak ve hürriyetlerin korunması için bireysel başvuru hazırlamış ve bu süreci müvekkilleri adına yaptığı takiplerle sonuçlandırmıştır Ayrıca bu başvuruların olumsuz sonuçlananları için Avrupa İnsan Hakları Mahkemesi önündeki mücadeleyi devam ettirmektedir.

Av. Yunus Emre Yaşar, çeşitli sivil toplum örgütlerine üye olarak insan hakları ve ceza hukuku ile ilgili çalışmalar yürütmüştür. 

Avukat-müvekkil ilişkileri karşılıklı güven esasına dayanır. Avukat Yunus Emre Yaşar, 21. yüzyılda hukukun ve avukatlık mesleğinin hak arama özgürlüğünün en önemli güvence mekanizması olduğu bilinciyle, avukat-müvekkil arasında temel mesleki ilkelere hassasiyet göstermektedir.

##### Sertifikalar
- Aküterya bilirkişisi ileri eğitim sertifikası (18-19-20 Ekim 2019)
- Ticaret Hukuku Uzman Arabuluculuk (11.01.2021-29.01.2021)
- Olay yeri ve Adli tıp sertifikası (5-7.04.2013)
- Borçlar hukukunda yenilik ve değişimler sertifikası (12.04.2014)
- Ceza Muhakemesinde etkin savunma sertifikası (24/25.10.2015)
- CMK, Uzlaşma ve istinaf alanında uzmanlık katılım sertifikası  (21.05.2017)
- İcra-İflas etkin takip katılım sertifikası (07.12.2017)
- BM kalkınma programı ve BM mülteciler yüksek komiserliğince uluslararası koruma eğitimi ve Mülteci hakları sertifikası (10.04.2021)
- Türk Ceza Adalet Sisteminin geliştirilmesi  (13-14.09.2014)
- Banka ve Finans Hukuku Arabuluculuk uzmanlık sertifikası (01.03.2021-12.03.2021)
- Tüketici Hukuku Arabuluculuk Uzmanlık sertifikası (15.02.2021-21.02.2021)
- Enerji ve Maden Hukuku Arabuluculuk Özel Uzmanlık Sertifikası (13-23.03.2021)
- ceza muhakemesi hukuku ve uzlaşma eğitimi sertifikası  (7-8.06.2014)
- İşkencenin etkili soruşturulması ve belgelenmesine ilişkin sağlık çalışanları ve hukukçulara yönelik eğitim sertifikası (22-23.09.2018)

##### Hukuk Büromuzun Avukatlık Meslek İlkeleri
**Gizlilik ve Mesleki Sır:** 'Sır saklama ve gizlilik' avukatlık mesleğinin en önemli etik ilkelerinden biridir. Avukatlık büromuz, BM Havana Avukatlık Kuralları , AB Avukatlık Meslek Kuralları ve 1136 sayılı Avukatlık Kanunu ile belirlenen gizlilik ve sır saklama ilkesini hassasiyetle uygulamaktadır. Hukuk büromuz, müvekkillerine ait bilgi ve belgeleri mesleki sır kapsamında özel bir şekilde gizli tutmakta, üçüncü kişi veya kurumlarla hiçbir şekilde paylaşmamaktadır.

**Şeffaflık:** Avukat, mesleki faaliyetini icra ederken yapılan işin veya davanın aşamaları ve olası sonuçları hakkındaki hukuki görüşünü müvekkiline aktarmalıdır. Hukuk büromuz, vekaletini aldığı müvekkillerini dava süreci ve yapılan işin aşamaları hakkında sürekli bir bilgi akışıyla bilgilendirmektedir.

**Bağımsızlık:** Hak arama özgürlüğünün güvencesi olan avukatlık mesleğinin icrasında 'bağımsızlık' etkin bir savunma için zorunludur. Avukat, mesleğini ifa ederken tüm kişi ve özellikle kamu kurumlarına karşı bağımsız hareket etmelidir. Hukuk büromuz, bağımsızlık ilkesini mesleki faaliyetin önemli bir unsuru olarak uygulamaktadır.
